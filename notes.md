Terv
-----

1. A téma indoklása 
Az adattudósok nagy mennyiségű adatot dolgoznak fel gépi tanulást használva, hogy releváns információkat nyerjenek ki és predikciós modelleket építsenek fel. Ezek a feladatok egyre nagyobb szerepet kapnak a világ számos 
területén. A gyors és hatékony munkavégzés érdekében gyakran szükséges egy olyan, ún. pipeline megalkotása, 
amellyel a gépi tanuláshoz köthető munkafolyamatok automatizálhatóak.

2. A téma leírása és a várható eredmények 
A szakdolgozati projektemben egy python programozási nyelven készült, parancssorból vezérelhető pipeline megalkotására vállalkozom: a program az adathalmaz megadása után több felügyelt tanulást megvalósító algoritmust 
futtat majd le és értékel ki, hogy segítse a legjobban teljesítő algoritmus kiválasztását és a hiperparaméterek finomhangolását.

3. Az önálló munka 
A szakdolgozatomban ismertetem a pipeline felépítését, és egy konkrét példán keresztül, valós üzleti adatok felhasználásával bemutatom a működését. Ennek keretében kitérek az adattisztítás folyamatára, valamint az ehhez 
szükséges programozási eszközökre is, végül pedig kiválasztom az ideális modellt.

4. A felhasználandó szakirodalom 
A bemutatni kívánt algoritmusok eredeti, angol nyelvű publikációi és a felhasznált eszközök dokumentációja 
(python, scikit-learn) mellett a gépi tanulás általános szakirodalmát is felhasználom. Merítek többek között Bodon 
Ferenc és Buza Krisztián Adatbányászat, valamint Stuart Russell és Peter Norvig Artifical Intelligence. A Modern 
Approach című könyvéből.

5. A munka ütemezése 
Terveim szerint október közepéig áttanulmányozom a szakirodalmat, és elkészítem a dolgozat elméleti részeit. 
November közepéig elkészítem a pipeline-t, november végéig pedig befejezem a dolgozat írását és szerkesztését.

6. A dolgozat tervezett tartalomjegyzéke 
    1. Bevezetés
    2. Elméleti áttekintés
        * A gépi tanulás története
        * A gépi tanulás alapjai
        * A projektben felhasznált algoritmusok bemutatása
    3. A pipeline bemutatása
        * A gépi tanulás pipeline felépítése
        * A felhasznált adathalmazok és feldolgozásuk
        * Eredmények
